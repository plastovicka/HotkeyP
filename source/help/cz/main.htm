<!DOCTYPE HTML PUBLIC "-//IETF//DTD HTML//EN">
<HTML>
<HEAD>
<title>Untitled</title>
</HEAD>
<BODY>
<h2>Instalace</h2>
Program není třeba instalovat. Jednoduše rozbalte ZIP archiv někam na disk a pak program spusťte. Jestliže provádíte upgrade na novější verzi programu, musíte nejdříve ukončit předchozí verzi (klikněte pravým tlačítkem na ikonu v systémové liště a dejte Konec, nebo program spusťte a v menu Okno zvolte Konec programu...Alt+X).  

<h2>Odinstalace</h2>
Z menu Soubor zvolte Odstranit nastavení. Pak program ukončete stiskem Alt+X a smažte z disku.

<h2>Vytvoření klávesových zkratek</h2>
Nejrychleji vytvoříte klávesové zkratky tak, že přetáhnete položky z nabídky Start nebo ikony z plochy a pustíte je na okno programu HotkeyP. Druhou možností je v programu kliknout na tlačítko Přidat nebo Vložit (podle toho, jestli má být nová položka umístěna na konec seznamu nebo před zvýrazněnou položku).
<p> 
<A NAME=-1>
Jako klávesovou zkratku lze použít libovolnou klávesu kombinovanou s Ctrl, Shift, Alt, Win. Pokud máte starou klávesnici ještě z období DOSu, pak na ni možná nebude klávesa Win. Jinak by měla být umístěna mezi Ctrl a Alt. Maximální počet klávesových zkratek je přibližně 1300. Nedoporučuje se jako klávesovou zkratku dávat CapsLock, F1, Shift+A, Ctrl+C, Alt+F4,... Všechny multimediální klávesy používat lze, ale máte-li nainstalován nějaký jiný program, který je blokuje, pak ho musíte ukončit. V možnostech programu lze klávesy přejmenovat, což se hodí zvláště pro ty klávesy, které se zobrazují jako číslo v závorkách.
<p>
Klávesovou zkratku lze přiřadit buď ke spustitelnému souboru, dokumentu, WWW stránce, nebo k některému z příkazů zabudovaných přímo v programu. V případě spustitelného souboru nebo dokumentu můžete jeho název rovnou napsat do editačního pole nebo můžete pomocí myši stisknout v pravé části okna tlačítko "...", čímž se zobrazí dialogové okno na otevření souboru. Pokud soubor zadáváte ručně a nenapíšete ho i s cestou, pak se prohledává složka Windows a složky ze systémové proměnné PATH. Pokud soubor zadáváte včetně cesty, můžete použít proměnné prostředí, například %SystemRoot%. Proměnná %HotkeyP% je nahrazena instalační složkou, ve které je HotkeyP.exe.
<p>
Zabudované příkazy se jednoduše vloží kliknutím na tlačítko "&lt;". 
<p>
Na místo příkazu můžete napsat také adresu WWW stránky nebo email. Musí začínat na www. nebo http:// nebo https:// nebo mailto:.
<p>
Do položky <u>Zvuk</u> můžete zadat WAV soubor, který se přehraje při stisku klávesové zkratky.
<p>
Pokud zaškrtnete <u>Povolit vícenásobné spuštění</u>, pak každý stisk klávesové zkratky způsobí spuštění nové aplikace. V opačném případě se prohledává seznam všech běžících procesů, a pokud je nalezen proces se jménem shodným jako u klávesové zkratky, pak se nespouští nový proces, ale pouze se aktivuje už existující okno. Pokud už toto okno je aktivní, pak se minimalizuje. Možnost "vícenásobné spuštění" má smysl jen pro spustitelné soubory. U dokumentů záleží na aplikaci, jestli umí pracovat s více dokumenty v jednom okně, nebo jestli musí být pro každý dokument vytvořeno nové okno.
<p>
Pokud zaškrtnete <u>Přidat do menu u ikony v systémové liště</u>, přidá se tato zkratka do menu, které se zobrazuje po kliknutí pravým tlačítkem na malou HotkeyP ikonu. Do pole "Popis" zadejte název položky v menu. Pomocí dvojice znaků <tt>-></tt> lze vytvářet podmenu a lze je libovolně vnořovat (například Menu1<tt>-></tt>Menu2<tt>-></tt>Položka).
<p>
Možnost <u>Automaticky spustit po startu Windows</u> funguje jen tehdy, když je také HotkeyP spouštěn po startu Windows a nebo když se HotkeyP spustí s parametrem 0.     
<p>
Možnost <u>Spustit jako správce</u> zaškrtněte, pokud aplikace vyžaduje administrátorská oprávnění. Tato možnost se používá pouze pokud je ve Windows v Ovládacích panelech povoleno tzv. řízení uživatelských účtů (ve výchozím nastavení to povolené je). Pokud HotkeyP není spuštěn jako správce, pak se po stisku klávesové zkratky objeví otravné okno "Řízení uživatelských účtů", ve kterém musíte kliknout na tlačítko Ano. Pokud HotkeyP je <a href="#admin">spuštěn jako správce</a>, pak může po stisku klávesové zkratky danou aplikaci hned spustit.
<p>
Do položky <u>Popis</u> napište text, který bude vidět v seznamu v hlavním okně. Pokud nic nezadáte, pak se bude zobrazovat název souboru bez cesty.
<p>
<u>Průhlednost</u> je číslo od 0 do 255, což znamená od zcela průhledného až po zcela neprůhledné. Při hodnotě 0 se průhlednost nastavovat nebude a aplikace se spustí rychleji.

<h2>Myší zkratky</h2>
V dialogovém okně pro vytvoření nové klávesové zkratky přesuňte ukazatel myši nad bílý editační obdélník v horní části okna. Pak stiskněte libovolnou kombinaci tlačítek myši, kolečka myši a kláves Ctrl, Shift, Alt, Win. Objeví se slovo Myš a za ním součet znaků L, R, M, 4, 5, Up, Down, Left, Right, které znamenají levé, pravé, prostřední, čtvrté, páté tlačítko, otočení kolečkem nahoru, dolů, vlevo, vpravo.
<p>
Pokud vám nefunguje čtvrté a páté tlačítko, pak máte buď špatný ovladač, nebo jsou tato tlačítka blokována jinými programy (například Genius Netscroll+). Takové programy budete muset ukončit a odstranit ze skupiny spouštěné při startu počítače. Pokud jste je instalovali spolu s ovladačem myši, pak je nesmíte odinstalovat, jinak by se odinstaloval i ovladač. 
<p>
Horizontální naklápění kolečka nefunguje ve Windows XP nebo starší.
<p>
Pro kombinace více tlačítek si v možnostech nastavte "Zpoždění tlačítek myši", což znamená maximální dobu mezi stiskem jednotlivých tlačítek. Jestliže je interval mezi stiskem tlačítek delší, pak se myší zkratka vykoná také, ale zároveň se oknu pod kurzorem pošle informace o stisknutém tlačítku. Například když máte zkratku R+L, stisknete pravé tlačítko, počkáte dostatečně dlouhou dobu a pak přidáte levé tlačítko, vykoná se příkaz pro tuto zkratku a jakmile pustíte pravé tlačítko, zobrazí se kontextové menu. Když chcete pravým tlačítkem přesunout (drag&drop) soubory v průzkumníku, musíte po stisku pravého tlačítka chvíli počkat, dokud se soubor neoznačí, a teprve pak pohnout myší. Pro levé tlačítko myši je toto zpožďování vypnuto, protože drag&drop levým tlačítkem je často používaná operace. Zpožďována nejsou taková tlačítka, pro která není vytvořena žádná myší zkratka. Například po vytvoření zkratky R+L se začne zpožďovat pravé tlačítko, po vytvoření zkratky M+R se začne zpožďovat prostřední tlačítko. Protože ve hrách je zpoždění nepřijatelné, je možné ho pro některé aplikace zakázat - do editačního pole v možnostech napište názvy exe souborů (bez cesty) oddělené středníky.         

<h2>Dálkové ovládání</h2>
Zkratky lze přiřadit také tlačítkům na dálkovém ovládání. K počítači musí být připojeno infračervené čidlo a zároveň musíte mít nainstalován WinLIRC (<A href="http://winlirc.sourceforge.net" target="_blank">http://winlirc.sourceforge.net</A>). Když se vám podaří správně nakonfigurovat WinLIRC, pak v možnostech HotkeyP zadejte cestu k souboru winlirc.exe a zaškrtněte přepínač Povolit.

<h2>Uložení a uspořádání seznamu zkratek</h2>
Při prvním spuštění programu musíte vybrat soubor, do kterého se budou klávesové zkratky ukládat. Od té chvíle se budou všechny provedené změny ukládat automaticky. Pokud se k systému Windows přihlašuje více uživatelů, může si každý z nich vytvořit svůj vlastní soubor.
<p>
Seznam zkratek setřídíte kliknutím na záhlaví sloupců. Pokud je setříděn podle prvního sloupce, pak lze měnit pořadí položek v seznamu, buď myší nebo klávesami Ctrl+nahoru, Ctrl+dolů. Je možné označit a přesouvat více položek. Dvojklik na položku nebo klávesa Enter mají stejný význam jako tlačítko Upravit.    

<h2>Kategorie</h2>
Pro přehlednost je vhodné si zkratky roztřídit, zvláště pokud jich máte hodně. V levé části hlavního okna se zobrazují kategorie. Některé z nich vznikají automaticky a nedají se upravovat (jsou to kategorie: klávesové, myš, joystick, dálkové ovládání, příkazy, programy, dokumenty, www odkazy, autostart, tray menu). Kromě nich si můžete vytvářet své vlastní kategorie. Novou kategorii vytvoříte tak, že nejdříve označíte zkratky, pak v menu "Kategorie" zvolíte "Přiřadit označeným položkám" a pak napíšete název nové kategorie a kliknete na Ok. Úplně stejným způsobem lze označené zkratky přesouvat mezi existujícími kategoriemi, pouze místo názvu nové kategorie vyberete už existující kategorii z rozbalovacího seznamu. Jestliže název kategorie dáte prázdný, potom se zkratky přesunou do kategorie "výchozí". Když odstraníte kategorii, potom se zkratky v ní obsažené také přesunou do kategorie "výchozí".

<h2>Hook</h2>
Funkce, která se vykonává při stisku jakékoli klávesy, se nazývá hook (zavěšení). Obvykle jej používají škodící špehovací programy, které zjišťují vaše hesla a pak je odesílají přes internet. V programu HotkeyP můžete v možnostech hook zakázat. Potom ale nebudou fungovat některé multimediální klávesy (které se zobrazují jako číslo v hranatých závorkách) a také nebude možné přiřadit zkratku klávese CapsLock a kombinacím Win+M, Win+E, Win+R atd. Dále nebudou správně fungovat funkce "Makro" a "Vložit text". 
Když zaškrtnete možnost "Hook používat pro všechny klávesové zkratky", budou klávesové zkratky fungovat i ve hrách a jiných DirectX aplikacích.
<p>
Hook nefunguje v aplikacích, které běží s administrátorskými právy (pokud je povoleno řízení uživatelských účtů).

<h2>Popis příkazů zabudovaných v programu</h2>

Většina příkazů má parametry, ale obvykle nejsou povinné. Parametry se oddělují mezerou. Uvozovky kolem parametrů nejsou povoleny, pokud není řečeno jinak.
<p>
Interní příkazy lze spouštět nejen klávesovými zkratkami, ale také z příkazové řádky. To se může hodit pro různé skripty nebo BAT soubory. Také to lze použít v plánovačích. Například restartovat počítač lze příkazem hotkeyp -3 nebo hotkeyp -reboot. České názvy nejsou povoleny, a proto musíte použít anglický název příkazu a nebo zjistit číslo příkazu ze souboru language/Česky.lng.
Na příkazové řádce lze zadat několik příkazů za sebou, oddělené jsou středníky. 
<p>

<A NAME=2><A NAME=3><A NAME=5>
<h3>Vypnout počítač, Restartovat, Odhlásit uživatele</h3>
Parametry:<br>
0 - normální ukončení<br>
1 - násilné ukončení, dojde ke ztrátě neuložených dat<br>
2 - bezpečné ukončení, nejdříve se zavřou všechna okna<br> 

<A NAME=4><A NAME=64>
<h3>Úsporný režim, Režim spánku</h3>
Parametry:<br>
0 - normální ukončení<br>
1 - násilné ukončení, může dojít ke ztrátě neuložených dat<br>
<p>
POZOR!  Funkce "Režim spánku" nefunguje, pokud ji nemáte povolenu v Ovládacích panelech\Možnosti napájení.

<A NAME=38>
<h3>Dialog vypnutí systému</h3>
Stejné jako když v menu "Start" zvolíte "Vypnout..."

<A NAME=63>
<h3>Uzamknout počítač</h3>
Parametrem je text, který podobně jako u funkce <A href=#67>Vložit text</A> může obsahovat čas, jméno uživatele atd. Když nechcete zobrazovat text, tak jako parametr dejte mezeru. Po vytvoření zkratky se zobrazí okno pro zvolení hesla. Maximální délka hesla je 64 kláves (nikoli znaků). Heslo může obsahovat jakékoli klávesy kromě Enter, Escape, Backspace, Tab, Alt.<br>  
Bez parametru tato funkce funguje jako standardní systémové zamknutí počítače, které zobrazí výzvu na zadání vašeho přihlašovacího hesla do Windows.

<A NAME=24>
<h3>Volné místo na disku</h3>
Zobrazí volné místo na pevných a síťových discích. Parametr určuje, jak dlouho je údaj zobrazen (počet milisekund). Okno zmizí také po druhém stisku klávesové zkratky. Okno lze přesouvat myší. 

<A NAME=109>
<h3>Bezpečně odebrat zařízení</h3>
Odebere přenosný disk ze systému. Nesmí být otevřen žádný soubor ani složka, který leží na odebíraném disku. Parametrem je písmeno disku. Pokud parametr nezadáte, pak se odeberou všechny USB disky.

<A NAME=22>
<h3>Vysypat koš</h3>
Nepovinný parametr je součet následujících hodnot:<br>
1 - nežádá od uživatele potvrzení a rovnou soubory smaže<br>
2 - nezobrazuje okno o průběhu vyprazdňování<br>
4 - bez zvuku<br>

<A NAME=104>
<h3>Smazat nedávné dokumenty</h3>
Odstraní všechny položky z menu Start/Dokumenty. Odstraněny jsou jen zástupci, skutečné dokumenty nebudou smazány.

<A NAME=105>
<h3>Smazat dočasné soubory</h3>
Ze složky TEMP odstraní soubory starší než 7 dní (nebo starší než počet dní uvedených jako parametr). Porovnává se datum poslední změny a zároveň také datum vytvoření souboru.

<A NAME=12><A NAME=50><A NAME=51><A NAME=52><A NAME=53><A NAME=54><A NAME=55><A NAME=56><A NAME=57>
<h3>Ovládací panely</h3>
Názvy všech ovládacích panelů zjistíte tak, že ve složce C:\Windows\System32 vyhledáte soubory s příponou CPL. Název souboru bez přípony pak můžete zadat jako parametr. Ve starších verzích Windows hledejte ve složkách C:\winNT\system32 nebo C:\Windows\System.

<A NAME=86>
<h3>Zablokovat klávesu</h3>
Parametrem je jedna nebo více kláves, které se touto funkcí zablokují nebo odblokují. Názvy kláves jsou stejné jako u funkce <A href=#27>Makro</A>. Obvykle se používá s parametrem \win, protože klávesa Win leží mezi Ctrl a Alt, které se často používají ve hrách, a nechtěné zmáčknutí této klávesy způsobí vyskočení z celé obrazovky.<br>
Tato funkce se hodí jen na dočasné zablokování klávesy. Když chcete nějakou klávesu zrušit trvale, pak pro ni vytvořte klávesovou zkratku, například příkaz Makro s prázdným parametrem. 

<A NAME=91>
<A NAME=98>
<h3>Skrýt tray ikonu</h3>
Skryje ikonu v oznamovací oblasti na systémové liště. První parametr je identifikační číslo ikony. Druhý parametr je název okna, které ikonu vytvořilo. Čísla ikon zjistíte pomocí programu Spy (menu Soubor/Spustit spy.exe). Když na ikonu kliknete levým tlačítkem, v okně Spy by se mělo zobrazit ID: číslo ikony.

<A NAME=99>
<h3>Obnovit tray ikonu</h3>
Znovu ukáže ikonu v oznamovací oblasti na systémové liště, která byla předtím skryta příkazem <A href=#91>Skrýt tray ikonu</A>. Parametry jsou identifikační číslo ikony a název okna.

<A NAME=93>
<h3>Spustit službu</h3>
Spustí systémovou službu. Parametr je krátký název služby (nikoli zobrazovaný název). Zjistíte ho tak, že v seznamu služeb (ve Správě počítače) dvakrát kliknete na službu. Například "Služba publikování ve WWW" má název W3SVC.
<br>Tato funkce funguje jen když je HotkeyP <a href="#admin">spuštěn jako správce</a>.

<A NAME=92>
<h3>Zastavit službu</h3>
Parametr je název služby podobně jako u příkazu <A href=#93>Spustit službu</A>.
<br>Tato funkce funguje jen když je HotkeyP <a href="#admin">spuštěn jako správce</a>.

<A NAME=6>
<h3>Spořič obrazovky</h3>
Spustí spořič obrazovky, který byl zvolen ve vlastnostech obrazovky.

<A NAME=19>
<h3>Vypnout monitor</h3>
Přepne monitor do úsporného režimu.<br> 
Parametry (používají je CRT monitory, nemají smysl pro LCD):<br>
1 - méně úsporný režim, rychlá obnova<br>
2 - více úsporný režim, pomalá obnova<br>

<A NAME=18>
<h3>Rozlišení monitoru</h3>
Parametry jsou šířka, výška, barvy, frekvence, číslo monitoru. Tato čísla musejí být oddělena mezerami. Šířka a výška se měří v bodech. Barvy se udávají v počtech bitů. Pokud máte jen jeden monitor, pak poslední pátý parametr nezadávejte.
Pokud zadáte dvě čtveřice oddělené čárkou, pak bude klávesová zkratka přepínat mezi oběma rozlišeními.<br>
Příklad parametrů: 1280 1024 16 60, 1024 768 32 75<br>
Buďte opatrní. Zadávejte jen taková rozlišení, o kterých víte, že je váš monitor určitě podporuje.

<A NAME=81>
<h3>Ukázat plochu</h3>
To samé jako Win+D.

<A NAME=89>
<h3>Snímek obrazovky</h3>
Funguje podobně jako PrintScreen, ale místo do schránky se obrázek uloží do BMP souboru. 

<A NAME=23><A NAME=68><A NAME=69><A NAME=82>
<h3>Náhodná tapeta, Další tapeta, Předchozí tapeta</h3>
Parametrem je adresář nebo přímo BMP, JPG nebo GIF soubor. Pokud je parametrem adresář, pak se prohledávají také všechny jeho podadresáře a vybere se z nich jeden obrázek, který se umístí na pracovní plochu. Pokud chcete používat obrázky jiného formátu než BMP, pak musíte mít zapnutý aktivní desktop (Klikněte pravým tlačítkem na pracovní plochu, pak klikněte na Vlastnosti a na kartě "Síť WWW" zaškrtněte "Zobrazit obsah sítě WWW na ploše").<br> 
Příkazy Další/Předchozí tapeta zvolí následující nebo předchozí soubor v adresáři v závislosti na tom, jak jsou umístěny na disku.


<A NAME=106>
<h3>Uložit pozice ikon na ploše</h3>
Uloží pozice všech ikon, které jsou na ploše. (Ukládají se do registru).
<br/>Tato funkce nefunguje v 64-bitových Windows.

<A NAME=107>
<h3>Obnovit pozice ikon na ploše</h3>
Obnoví rozmístění ikon do stavu, ve kterém byly při posledním provedení příkazu <A href=#106>Uložit ikony na ploše</A>.
<br/>Tato funkce nefunguje v 64-bitových Windows.

<A NAME=103>
<h3>Lupa</h3>
Tato funkce má 0 až 3 parametry. První parametr je velikost zvětšení (celé číslo). Druhý parametr je šířka okna, třetí parametr je výška okna. Lupa se zobrazuje na místě ukazatele myši. Zmizí po druhém stisknutí klávesové zkratky nebo po stisknutí některého z tlačítek myši.<br>
Upozornění: Zvětšený obraz se překresluje jen při pohybu myši. Když se myší nehýbe, pak lupa zobrazuje stále stejný obraz. 

<A NAME=85>
<h3>Zobrazit text</h3>
První nepovinný parametr je doba zobrazení okna v milisekundách. Druhý parametr je text, který může obsahovat stejné % sekvence jako u funkce <A href=#67>Vložit text</A>. Okno lze přesouvat myší. Okno zmizí po uplynutí zadané doby nebo po druhém stisku klávesové zkratky.     

<A NAME=8><A NAME=7><A NAME=9>
<h3>Minimalizovat, Maximalizovat, Zavřít okno</h3>
Minimalizuje, maximalizuje nebo zavře okno. Nepovinným parametrem je název okna. Může to být text viditelný v titulku okna (nebo jen jeho část), jméno okenní třídy, nebo název exe souboru včetně přípony ale bez cesty. Pokud neuvedete parametr, pak se příkaz vykoná pro právě aktivní okno. 

<A NAME=10>
<h3>Okno vždy navrchu</h3>
Zapne nebo zruší vlastnost okna být zobrazeno vždy nad ostatními okny.
Parametrem může být název okna podobně jako u předchozích tří příkazů.

<A NAME=112>
<h3>Maximalizovat všechna okna</h3>
Maximalizuje všechna okna.

<A NAME=65>
<h3>Minimalizovat ostatní</h3>
Minimalizuje všechna okna kromě právě aktivního okna.

<A NAME=102>
<h3>Minimalizovat do malé ikony</h3>
Skryje všechna okna právě aktivní aplikace a v oznamovací oblasti na systémové liště zobrazí její ikonu. Když na ikonu kliknete levým tlačítkem myši, pak se aplikace obnoví a ikona zmizí.

<A NAME=115>
<h3>Minimalizovat okno do malé ikony</h3>
Skryje právě aktivní okno a v oznamovací oblasti na systémové liště zobrazí jeho ikonu. Když na ikonu kliknete levým tlačítkem myši, pak se okno obnoví a ikona zmizí.

<A NAME=25>
<h3>Skrýt okno</h3>
Skryje nebo zruší skrytí okna. Parametrem je název okna. Pokud neuvedete parametr, pak se skryje právě aktivní okno a při dalším stisku klávesové zkratky se znovu objeví.<br> 
Pokud chcete schovat hlavní panel (task bar), pak zadejte parametr Shell_TrayWnd. Když chcete skrýt ikony na pracovní ploše, pak zadejte parametr Program Manager.

<A NAME=101>
<h3>Skrýt aplikaci</h3>
Tato funkce funguje podobně jako <A href=#25>skrýt okno</A>, ale na rozdíl od ní skryje úplně všechna okna právě aktivní aplikace. Při opětovném stisku klávesové zkratky se předtím skrytá okna opět ukážou.

<A NAME=72><A NAME=71>
<h3>Změnit velikost okna, Přesunout okno</h3>
Pomocí kláves nahoru, dolů, vlevo, vpravo změníte velikost aktivního okna nebo přesunete okno a nakonec stisknete Enter.

<A NAME=90>
<h3>Snímek okna</h3>
Funguje podobně jako Alt+PrintScreen, ale místo do schránky se obrázek uloží do BMP souboru. 

<A NAME=77>
<h3>Průhlednost</h3>
Prvním parametrem je číslo od 0 do 255, což znamená od zcela průhledného až po zcela neprůhledné. Druhým nepovinným parametrem je název okna.

<A NAME=110><A NAME=111>
<h3>Průhlednost -, Průhlednost +</h3>
Sníží/zvýší průhlednost okna. Prvním nepovinným parametrem je číslo udávající, o kolik se má průhlednost změnit (výchozí hodnota je 10). Druhým nepovinným parametrem je název okna.
<br/>Tato funkce vyžaduje Windows XP nebo novější.

<A NAME=66>
<h3>Informace</h3>
Zjistí titulek, třídu, proces, prioritu aktivního okna. Pokud máte Windows 2000/XP s knihovnou psapi.dll, pak také zobrazí paměť použitou daným procesem.

<A NAME=11>
<h3>Zabít proces</h3>
Násilně ukončí právě běžící aplikaci. Tuto funkci použijte jen v případě, když nějaký program přestane reagovat.<br>Jako parametr je možné zadat název aplikace, kterou chcete ukončit.

<A NAME=20><A NAME=46><A NAME=47><A NAME=48><A NAME=49><A NAME=59><A NAME=60>
<h3>Priorita procesu</h3>
Změní prioritu procesu, kterému patří právě aktivní okno. Nejvyšší prioritu lze nastavit jen když je HotkeyP <a href="#admin">spuštěn jako správce</a>.

<A NAME=83><A NAME=84>
<h3>Předchozí aplikace, Další aplikace</h3>
Simuluje stisk Alt+Tab nebo Alt+Shift+Tab. Správně to funguje jen s myšími zkratkami (např. čtvrté tlačítko + kolečko) a pouze ve Windows NT/2000/XP.

<A NAME=13><A NAME=14><A NAME=15><A NAME=16><A NAME=78>
<h3>Hlasitost, Hlasitost +, Hlasitost -</h3>
Změna hlasitosti. První parametr je celé číslo od 0 do 100, které udává, na jakou hodnotu se má hlasitost nastavit nebo o kolik procent se má zesílit nebo zeslabit. Druhý parametr je název zvukového zařízení (Mixer, Wave, MIDI, CD Audio, Line In, Microphone, Bass, Treble, ...). Názvy zařízení závisejí na konkrétní zvukové kartě a dají se zjistit z programu Ovládání hlasitosti, který je v příslušenství Windows. Bass a Treble jsou hloubky a výšky. Slovo Mixer znamená výchozí zařízení pro přehrávání zvuku. Pokud chcete měnit hlasitost nahrávání, pak před název zařízení napište R: (např. R:Microphone).
<p>Když máte více zvukových karet, pak ve Windows&nbsp;XP a starších před název zadejte číslo a dvojtečku (např. 2:Mixer). Ve Windows Vista a novějších za název přidejte název zvukové karty v závorkách, např. Speakers (Creative SB X-Fi).
<p>
Při použití klávesové zkratky se zobrazí malé okno s aktuálními hodnotami hlasitosti. Okno lze přesouvat myší. Zobrazují se jen ty hlasitosti, které jsou v možnostech uvedeny v položce "Zobrazit tato zvuková zařízení:", kde jsou jejich názvy oddělené čárkami. Před název zařízení můžete navíc napsat zobrazovaný název a rovnítko, např. Hlasitost=Mixer,Mikrofon=R:Microphone. <br>

<A NAME=17><A NAME=58>
<h3>Ztlumit zvuk</h3>
Vypne nebo zapne zvukové zařízení. Parametrem je název zařízení podobně jako u hlasitosti.<br>

<A NAME=0><A NAME=1><A NAME=62>
<h3>Vysunout/Zasunout CD</h3>
Vysune nebo zasune dvířka CD nebo DVD mechaniky. Pokud máte více mechanik, pak její písmeno zadejte jako parametr.<br>
UPOZORNĚNÍ!  Na některých CD-ROM mechanikách tato funkce nefunguje a umí jen vysunout CD. V takovém případě musíte používat dva příkazy Vysunout CD a Zasunout CD. Tyto příkazy ale nenajdete v menu, a proto je musíte ručně napsat do editačního pole Příkaz.

<A NAME=39><A NAME=40><A NAME=41><A NAME=42>
<h3>"Přehrát CD","Další skladba CD","Zastavit CD","Předchozí skladba CD"</h3>
Přehrávání zvukového CD. Nesmí být ale spuštěn žádný jiný program na přehrávání CD. Pokud máte více mechanik, pak její písmeno zadejte jako parametr.

<A NAME=100>
<h3>Rychlost CD</h3>
Prvním parametrem je rychlost (např. 10, 16, 24, 32, 40 atd.). Druhý parametr je písmeno mechaniky.

<A NAME=67>
<h3>Vložit text</h3>
Parametrem je text, který se vloží do aktivního okna přes schránku pomocí Ctrl+V. Můžete také zadat více textů oddělených znaky %|. Potom se po stisku klávesové zkratky zobrazí seznam, ve kterém vyberete řádek dvojklikem nebo pomocí klávesy dolů a Enter. Například při parametru ab%|cdef%|ghi se zobrazí popup okno, ve kterém jsou tři řádky ab,cdef,ghi. Okno lze zrušit klávesou Esc.<br/>Text může obsahovat následující speciální sekvence: %r - konec řádku, %u - jméno přihlášeného uživatele, %o - název počítače v síti, %l - obsah schránky, %% - procento, %x - datum, %X - čas, %c - datum a čas, %d - den, %m - měsíc, %Y - rok, %y - dvouciferný rok, %H - hodina [0-23], %I - hodina [1-12], %p - dopoledne/odpoledne, %M - minuta, %S - sekunda, %A - den v týdnu, %a - zkrácený den v týdnu, %B - název měsíce, %b - zkrácený název měsíce, %#d - den bez počáteční nuly, podobně %#m, %#H, %#I, %#M, %#S

<A NAME=27>
<h3>Makro</h3>
Simuluje stisk kláves nebo tlačítek myši. Parametr může kromě obyčejných znaků obsahovat \esc, \tab, \backspace, \enter, \space, \left, \right, \up, \down, \ins, \del, \home, \end, \pageup, \pagedown, \f1, \f2, ..., \shift, \rshift, \ctrl, \rctrl, \alt, \ralt, \win, \rwin, \apps, \capslock, \scrolllock, \pause, \printscreen, \divide, \multiply, \add, \subtract, \decimal, \0, \1, ..., \num0, \num1, ..., \A, \B, ..., \back, \forward, \refresh, \search, \favorites, \browser, \mail, \power, \volume_down, \volume_up, \mute, \play_pause, \stop, \prev_track, \next_track, \media_select, \launch_app1, \launch_app2,  \lbutton, \rbutton, \mbutton, \xbutton1, \xbutton2, \wheelup, \wheeldown, \doubleclick,  \sleep, \rep, \xAB.<br>
Za každou s těchto speciálních sekvencí může (ale nemusí) následovat tečka. Když chcete klávesu jen stisknout nebo jen uvolnit, pak použijte příponu down nebo up. Dají se tím simulovat kombinace více kláves nebo tlačítek. Například \lbuttondown\rbutton\lbuttonup znamená kombinace myších tlačítek L+R.<br>
Klávesy shift, ctrl, alt, win zůstávají stisknuté spolu s dalším znakem. Například \shift.a\shift.b je to samé jako \shiftdown.a\shiftup\shiftdown.b\shiftup a to je stejné jako AB. Ctrl se dá zapsat také jako \^ . Znaky ó,ď,ť,ň musíte zapsat jako ´o,ˇd,ˇt,ˇn.<br>
Makra \A \B \C atd. fungují na všech klávesnicích včetně ruské a řecké. Když v makru použijete písmena a b c nebo A B C, bude to fungovat pouze v jazycích používající latinku a kromě toho se bude simulovat stisk klávesy shift pro velká písmena (nebo naopak pro malá písmena, když je aktivní Caps Lock). Podobně makra \1 \2 \3 atd. znamenají stisk klávesy bez ohledu na jazyk. Makro obsahující číslice bez zpětného lomítka bude na české klávesnici simulovat stisk klávesy shift.<br>
Za \x jsou dvě šestnáctkové číslice, které znamenají virtuální kód klávesy.<br> 
Za sekvencí \sleep následuje celé číslo, které znamená dobu čekání v desetinách sekundy.<br>
Jestliže v možnostech zaškrtnete nikdy nepoužívat hook, potom se při delším držení klávesové zkratky makro nebude opakovat. Pokud přesto chcete opakování povolit, na začátek parametru napište \rep. Bohužel to má nevýhodu, že když příliš rychle pustíte shifty, pak zůstanou trvale stisknuty.<br>

<A NAME=94>
<h3>Makro aktivnímu oknu</h3>
První parametr je stejný jako u makra. Druhý parametr určuje okno. Pokud toto okno není právě aktivní, pak se příkaz nevykoná. Druhý parametr může obsahovat operace &, |, !, které mají význam logických spojek a, nebo, ne. Před ani za těmito operátory nesmí být mezera. Operace & má vyšší prioritu než |. Ve složitějších případech použijte závorky. Jestliže název okna obsahuje některé ze znaků & | ! ( ), musí se dát do apostrofů. Jestliže název okna obsahuje mezeru, musí se celý druhý parametr dát do uvozovek. Například "okno 1"|"okno 2" je špatný výraz, správně má být "okno 1|okno 2".<br>Jestliže je v možnostech zaškrtnuto "Hook používat pro všechny klávesové zkratky", pak se při stisku klávesové zkratky "Makro aktivnímu oknu" simuluje stisk kláves a při uvolnění klávesové zkratky se simuluje uvolnění kláves. Pokud není používán hook, pak se při stisku klávesové zkratky simuluje zároveň stisk i uvolnění kláves a při uvolnění klávesové zkratky se neprovede nic.    

<A NAME=26>
<h3>Klávesy jinému oknu</h3>
Pošle zprávy WM_KEYDOWN a po nich WM_KEYUP. První parametr je stejný jako u makra. Druhý parametr určuje okno. Pokud chcete, aby se okno také aktivovalo, pak na začátek prvního parametru napište \show. Pro některé aplikace je nutné použít ještě třetí parametr. V tom případě je druhý parametr název EXE souboru a třetí parametr titulek nebo třída okna. Jestliže zadáte jen EXE soubor a ten je složen z více oken, pak se klávesy pošlou náhodně jednomu z těchto oken. Když naopak zadáte jen název okna a je zrovna spuštěno více aplikací se stejným názvem okna, pak se klávesy pošlou náhodně jedné z těchto aplikací.
  
<A NAME=74>
<h3>Klávesy aktivnímu oknu</h3>
Tato funkce se od "Klávesy jinému oknu" liší tím, že se ignoruje v případě, když okno uvedené jako druhý parametr není právě na popředí. Používá se k tomu, když chcete nějakému programu změnit jeho klávesové nebo myší zkratky. Druhý parametr může obsahovat logické operace podobně jako u "Makro aktivnímu oknu". Třetí nepovinný parametr určuje, kterému oknu se klávesy pošlou, což se hodí v případě, že aplikace má více oken a chcete klávesy poslat jinému oknu, než které je právě aktivní.      

<A NAME=21>
<h3>Příkaz jinému oknu</h3>
Pošle zprávu WM_COMMAND. První parametr je číslo příkazu. Čísla příkazů se dají zjistit programem spy.exe (který lze spustit z menu Soubor). Druhý parametr a případně ještě třetí parametr určují okno, podobně jako u "Klávesy jinému oknu". Tato funkce se od "Klávesy jinému oknu" liší hlavně v tom, že funguje i pro minimalizovaná okna. Nelze to použít pro programy napsané v Javě nebo .Net Frameworku ani pro programy používající unixové uživatelské rozhraní. Zde jsou příkazy pro některé přehrávače: 
<p>
Windows Media Player<br>
18808 - přehrát/pozastavit, 18809 - zastavit, 18810 - předchozí, 18811 - další 
<p>
Tiny Player<br>
264 - přehrát/pozastavit, 204 - zastavit, 227 - předchozí, 228 - další, 255 - zastavit po dohrání skladby
<p>
Winamp<br>
40044 - předchozí, 40045 - přehrát, 40046 - pozastavit, 40047 - zastavit, 40157 - zastavit po dohrání skladby, 40048 - další, 40022 - opakovat, 40023 - náhodně,40029 - otevřít, 40040 - playlist, 40061 - převinout zpět, 40060 - převinout vpřed
<p>

<A NAME=73>
<h3>Příkaz aktivnímu oknu</h3>
První parametr je číslo příkazu, podobně jako u "Příkaz jinému oknu". Druhý a třetí parametr určují okno, podobně jako u "Klávesy aktivnímu oknu". Třetí parametr obvykle není potřeba. Vyžaduje ho například přehrávač Winamp (jako druhý parametr zadejte winamp.exe, jako třetí parametr zadejte "Winamp v1.x").    

<A NAME=61>
<h3>Vícenásobný příkaz</h3>
Jednou klávesovou zkratkou lze spustit naráz více programů nebo vykonat více příkazů. Parametrem jsou pořadová čísla už dříve vytvořených příkazů.

<A NAME=70>
<h3>Posloupnost příkazů</h3>
Parametry jsou podobné jako u vícenásobného příkazu. Při stisku klávesové zkratky se vykoná pouze první příkaz a jeho číslo se přemístí na konec. K vykonání všech příkazů v seznamu je tedy nutné klávesovou zkratku stisknout několikrát za sebou. 

<A NAME=37>
<h3>Pohyb ukazatele myši</h3>
Parametrem jsou dvě čísla oddělená mezerou, která znamenají, o kolik bodů horizontálně a vertikálně se má kurzor myši posunout. Pokud parametry nezadáte, pak se ukazatel přemístí doprostřed obrazovky.

<A NAME=75>
<h3>Kolečko</h3>
Simuluje pohyb kolečkem myši. Parametr je velikost otočení. Hodnota 120 odpovídá otočení o jedna směrem nahoru, -120 směrem dolů.  

<A NAME=108>
<h3>Horizontální kolečko</h3>
Simuluje pohyb (naklápění) kolečkem myši do stran. Parametr je velikost otočení. Hodnota 120 odpovídá otočení vpravo, -120 vlevo.
<br/>Tato funkce nefunguje ve Windows XP nebo starších.

<A NAME=79><A NAME=80><A NAME=43><A NAME=44><A NAME=45>
<h3>Stisk levého/pravého/prostředního/čtvrtého/pátého tlačítka</h3>
Simuluje stisk tlačítka myši.

<A NAME=76>
<h3>Dvojklik</h3>
Simuluje dvakrát stisk levého tlačítka. Na rozdíl od předchozího příkazu neuvolňuje shiftové klávesy.

<A NAME=113>
<h3>Ukázat okno HotkeyP</h3>
Zobrazí okno HotkeyP se seznamem klávesových zkratek, podobně jako když kliknete na ikonku v systémové liště.

<A NAME=87>
<h3>Vypnout všechny zkratky</h3>
Zakáží se všechny zkratky (kromě příkazu "Vypnout všechny zkratky") a zároveň se odinstalují klávesový hook i myší hook. Je to užitečné hlavně pro některé hry. Parametr 1 znamená vypnout, 0 znamená zapnout, bez parametru tato funkce funguje jako přepínač.    

<A NAME=97>
<h3>Vypnout klávesové zkratky</h3>
Zakáží se klávesové zkratky. Klávesový hook zůstává nadále aktivován. Parametr 1 znamená vypnout, 0 znamená zapnout, bez parametru tato funkce funguje jako přepínač. 

<A NAME=88>
<h3>Vypnout myší zkratky</h3>
Zakáží se myší zkratky a také se odinstaluje myší hook. Parametr 1 znamená vypnout, 0 znamená zapnout, bez parametru tato funkce funguje jako přepínač. 

<A NAME=95>
<h3>Vypnout joystick zkratky</h3>
Zakáží se joystick zkratky a také se zastaví podproces, který každých 10ms čte údaje z joysticku. Parametr 1 znamená vypnout, 0 znamená zapnout, bez parametru tato funkce funguje jako přepínač. 

<A NAME=96>
<h3>Vypnout dálkové ovládání</h3>
Zakáží se zkratky dálkového ovládání. Když chcete také ukončit spojení s WinLIRC, musíte v možnostech zrušit zaškrtnutí přepínače "Povolit". Parametr 1 znamená vypnout, 0 znamená zapnout, bez parametru tato funkce funguje jako přepínač. 

<A NAME=114>
<h3>Obnovit hook</h3>
Tento příkaz je užitečný, když máte nainstalováno několik různých aplikací, které využívají klávesové zkratky. Pokud si jiná aplikace přivlastní klávesnici jen pro sebe a nepředává informaci o stisku kláves dále do HotkeyP, pak to tímto příkazem můžete opravit.

<A NAME=admin>
<h2>Spuštění HotkeyP jako správce</h2>
Jestliže máte Windows XP nebo starší a nebo máte vypnuto Řízení uživatelských účtů, pak tuto kapitolu můžete přeskočit.<br>
Pokud na počítači občas spouštíte nějaké aplikace jako správce a chcete v nich používat klávesové zkratky z HotkeyP, pak by také HotkeyP měl být spuštěn jako správce. Aby se HotkeyP spouštěl při automaticky při zapnutí počítače, je třeba vytvořit naplánovanou úlohu:
<ul>
<li>V nabídce Start najděte Příkazový řádek, klikněte na něj pravým tlačítkem a spusťte ho jako správce.
<li>Zkopírujte následující příkaz a vložte ho do příkazového řádku (v něm nahraďte Program Files složkou, kde máte naintalován HotkeyP):<br>
<code>schtasks.exe /create /sc onlogon /tn HotkeyP /rl highest /tr "'C:\Program Files (x86)\HotkeyP\HotkeyP.exe' 0" /f</code>
<li>Spusťte Plánovač úloh.
<li>V levém panelu zvolte Knihovna plánovače úloh. Pak dvakrát klikněte na úlohu s názvem HotkeyP a zobrazí se její její vlastnosti.
<li>Na kartě Nastavení zrušte přepínač "Zastavit úlohu, pokud běží déle než 3 dny" a klikněte na OK.
<li>V HotkeyP v možnostech nesmí být zaškrtnuto "Spouštět automaticky při startu Windows".
</ul>

<h2>Licence</h2>
Na tento program se vztahuje licence "GNU General Public License". Zde jsou stručně uvedeny jen nejdůležitější body. Celé její znění lze stáhnout například z <a href="http://www.gnugpl.cz/" target="_blank">www.gnugpl.cz</a>. 
<ol>
<li> Program je zdarma. Je povoleno ho kopírovat nebo distribuovat na CD, třeba spolu s jinými programy. 
<li> Program si můžete pro vlastní potřebu upravit. Také můžete části zdrojového kódu použít do svých vlastních programů. V obou případech musíte splnit následující požadavky:
 <ol type=a>
 <li> Nesmíte změnit nebo odstranit tuto licenci.
 <li> Nesmíte smazat jméno původního autora.
 <li> Zdokumentujete všechny provedené změny a u každé změny uvedete datum.
 <li> Zdrojové kódy (včetně vašich úprav a rozšíření) zdarma zveřejníte na internetu.
 </ol> 
<li> Program je poskytován bez záruky. 
</ol>
<p>
<pre>
<a href="http://petr.lastovicka.sweb.cz" target="_blank">http://petr.lastovicka.sweb.cz</a><br>
<a href="http://sourceforge.net/projects/hotkeyp/" target="_blank">http://sourceforge.net/projects/hotkeyp/</a>
</pre>

</BODY>
</HTML>
